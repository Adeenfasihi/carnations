---
layout: default
title: Poem 59
---

## Ishq

Akelay yahan, youn me betha \
Na idhar ka raha na udhar ka

Har pal kesay kat'ta gaya \
Ye tanhai basti gayi

Rooth sa gaya me apnay se \
Ghabranay laga apni mojudgi se

Par aankh khuli to suna subh bakhairrr \
Raat ke andheron me shabb bkhair

Aik chaand si soorat ubhar aye \
Din o raat mera dil jagmagaye

Zindagi bhar ke iraday \
Aur tamaam kiay huay wa'day

Har pal ikat'thay rehna \
Aik dusray ki maskharion me maza lena

Rooh ki gehraiyon ko jaan'na \
Roz-mara ke kaam niptana

Apna best friend banana \
Har baat khul ke batana

Kya bataun me aap ko, meri husn-e-jahaan \
Apkay ishq ka maara, har pal bitana chahta houn

Kabhi hamari nazar se apnay aap ko dekhiay \
Khud se pyaar na kar bethen, to hamara naam badal dijiay


 [back](../index-page.html)